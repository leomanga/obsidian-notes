# Le unità organizzative
Le unità organizzative sono quell’insieme di [[Come nasce il problema organizzativo#Attori|attori]], risorse e attività che concorrono ad una performance comune. (Un’azienda che fornisce programmi software può essere composta da un’unità che si occupa del contatto con i clienti e della vendita, mentre un’altra riunisce le persone responsabili dell’assistenza)
All’interno di una unità organizzativa, gli attori e le attività: 
-  interagiscono tra loro con maggiore intensità e frequenza.
- condividono risorse.
- concorrono ad un risultato comune.
- sono assoggettate a comuni indicatori di performance.
- condividono gli stessi meccanismi di coordinamento
## Suddivisione delle unità
La specializzazione delle unità organizzative può essere basata:
- **sugli input**: Ogni unità sarà responsabile di una fase del processo di trasformazione. Dà origine a unità chiamate **funzioni**. (progettazione - acquisti - produzione - vendite)
  Questo tipo di specializzazione è orientato all’efficienza, ma ha obiettivi parziali.
- **sugli output**: Dà origine ad unità chiamate **divisioni**. (automobili - autocarri - macchine agricole)
  Questo tipo di specializzazione ha un controllo maggiore dei risultati complessivi relativi ad un certo prodotto o mercato, ma ha una minore possibilità di realizzare economie di scala e di specializzazione.

# Le 5 parti dell’organizzazione
Tutte le organizzazioni possono essere ricondotte a 5 parti:
- **Vertice strategico**: Definisce le linee strategiche dell’impresa(mercati in cui operare, le tecnologie da utilizzare ecc…). Gestisce le attività operative quotidiane(chi fa cosa, cosa va fatto prima di altro). Sceglie e coordina i collaboratori
- **Linea manageriale intermedia**: Collega il vertice alla linea operativa, traducendo le indicazioni del vertice stesso.
- **Nucleo operativo**: Comprende le persone che svolgono l’attività fondamentale direttamente legata all’ottenimento dei prodotti e dei servizi. Procurano e trasformano un input in un output e lo distribuiscono.
  Il nucleo operativo può avere una ridotta o elevata autonomia decisionale, dipende dal tipo di attività.
  - **Organi staff della tecnostruttura**: Comprende gli analisti che contribuiscono all’attività organizzativa standardizzando i flussi di attività, le procedure e le modalità operative. Pianificano la produzione, assicurano la qualità, ecc…
  - **Organi staff di supporto**: Forniscono all’azienda competenze specialistiche a supporto di determinate funzioni ed attività esterne al flusso produttivo.(Ufficio legale, relazioni sindacali, mensa, pulizie, amministrazione del personale)